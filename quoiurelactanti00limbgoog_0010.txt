1. Si verum est commentationibus de singulorum scriptorum
genere dicendi non solum artem grammaticam adiuvari, sedetiam ’
saepe ad scriptoris condiciones et vitae et animi eruendas operaque
illustranda magnum adferri momentum, illud latissime patet in
quaestione de Lactantii genere dicendi instituenda. Quod colligi
potest vel maxime ex lite quae de auctore libri qui dicitur tL. Cae-
cilii de mortibus persecutorum’ iamdiu exorta nunc de integro
animos eruditorum ita excitavit, ut sententia alterius alteri prorsus
contraria esse videatur. Nam, quoniam ex verbis Luctantii ipsis
non multum conferri potest quod ad illam quaestionem dissolvendam
valeat, etiam in genus dicendi et Lactantii et auctoris eius libri,
de quo certarnen fit. inquisitum est. Quinam est eventus illius
inquisitionis? Mirum profecto videtur, quod ad defendendam suam
utraque pars sententiam praeter alias rationes illud argumentum
profert quod ex genere dicendi erui posse existimet: alii illum
librum simile dicendi genus prae se ferre contendunt, alii propter
hoe ipsum ab eo prorsus abiudicandum esse censent. Qua ex re
cognoscitur quaestionem de genere dicendi Lactantiano nondum ab·
solutam esse. ltaque hanc quaestionem de integro atque eam
solam per se instituendam esse arbitramur libro de mortibus per·
secutorum neglecto, ut sine ira et studio contendatur nere, ut saepe
euenit, inquisitione quadam primaria quidquam detrimenti capiat
secundaria, cum mens ad primariam sit nimis intenta. Haec
considerans cum me ad investigandum sermonem Lactantii con-
tulerim, primum quaerendum esse ratus sum, quid antea de ⁴
illo iudicatum sit.

2. Quamquam inter scriptores ecclesiae latinae nou desunt
qui ad fidem christianam defendendam multo maiore curn ingenio
adgressi plus contulerint, attamen nemo inter eos est qui in tanto

r

 

